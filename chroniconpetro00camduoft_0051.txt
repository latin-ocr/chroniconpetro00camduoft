( soldxxxiii. v0.)

De escambio
monete.

De capitulo
generali apud
Abyngdonam.

De placito de
Bernewelle.

Conveneio.

CHRONICON PETROBURGENSE. 31 .

l Item hoc anno assignatum fuit cambium nove monete apud ’
turrim Londoniarum, et quia fere tota moneta vetus fuerat retonsa
et ob hoc in toto regno ab omnibus recusata et reprobata, nec
alibi cambium fuit assignatum nisi apud prefatam turrim, multi
tam divites quam pauperes rerum suarum jacturam non modicam
sustinuerunt. Vetus etiam moneta non retunsa que in manibus
paucorum inveniebatur, cum tunc non fuisset copia nove monete,
non recusabatur, et dabantur in escambio pro libra ultra pondus
xvi. denarii.

· Item hoc anno in nundinis sancti Botulphi maxima pars ville

ipsius ac multa bona diversorum mercatorum transmarinorum et
cysmarinorum combusta sunt, ita quod per combustionem illam
multi pauperes efficiuntur, qui ante divites extiterant.

Item hoc anno in festo sancti Mathei celebratum fuit generale
capitulum monachorum apud Abendonam, in quo fuerunt presi-
denteS, de sancto Augustino Cantuarie et de Glastonia abbateS, et
ibidem multa nova statuta ab eisdem ad reformacionem ordinis
facta sunt, inter que provisum fuit, quod ad comparandum studium
Oxonie ubi monachi decenter causa discendi valeant unanimiter
habitare, quelibet domus prefate religionis in Cantuarie provincia
solveret duos denarios de singulis marcis omnium spiritualium
bonorum ac temporalium, secundum taxacionem Norwici, isto
anno, et annis sequentibus unum denarium de singulis marcis.

Item hoc anno post festum sancti Michaelis dominus Ricardus
de Londoniis, abbas Burgi, per sex ebdomadas Londoniis per-
hendinavit non sine infusione permaxima expensarum, et cum
tunc contencio esset inter prefatum abbatem et dominum Willel-
mum abbatem de Ramesei de quodam mercato in Bernewelle ad
nocumentum liberi mercati ipsius abbatis de Burgo in Undele
levatO, et de aliis libertatibus quas ipse abbas de Ramesei vendi-
cavit, concordia ibidem inter eos facta est hoc modo, videlicet,
quod abbas de Ramesei concessit pro se et ecclesia sua quod
homines sui de Bernewelle, Hemingtona, Crowthorp, et parva
Thorp veniant coram ballivis predicti abbatis de Burgo ad visum

