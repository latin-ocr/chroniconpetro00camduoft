50 CHRONICON PETROBURGENSE.

condicionibus per Officialem domini archidiaconi Norbamtonie de
mandato vestro facta dicat ipsum penitus esse ignotum.

Protestor etiam de aliis excepcionibus et defensionibus dictorum
dominorum meorum, pro loco et tempore proponendis tam contra
personam dicti Willelmi quam contra litteras ipsius memoratas et
earum vim, effectum, seu virtutem.

Post prescriptas excepciones propositaS‚ dominus episcopus
easdem signavit.

Et dictus Willelmus Campiun, traditis sibi excepcionibus ipsiS,
alium libellum porrexit convencionalem et tradidit procuratori
prenotato, Et Episcopus predictus eidem procuratori ac do-
minis suis in persona ipsius prefixit diem proximo juridicum
ante festum sancte Katerine apud Brakkele ad proponendum
adhuc, si quid aliud pro se haberent quare ad provisionem
predictam non esset procedendum 3 et utrique parti ad facien-
dum et recipiendum super hinc inde propositis, quod justicia
suaderet. Quibus die et loco predictis religiosis per procura-
torem suum, ac dicto Willelmo Campyun personaliter coram dicto
Episcopo pro tribunali sedente comparentibus, recitatisque in
judicio coram illo excepcionibus predictis; habita insuper alterca-
cione inter partes super eisdem; demum prefatus episcopus inter-
loquendo pronunciavit fore procedendum ad provisionem dicti
Willelmi de Ecclesia de Cloptona predicta non obstantibus excep-
cionibus prenominatis, Procurator vero religiosorum predictorum
ab hujusmodi interlocutoria seu pronunciacione sedem apostolicam
et sedem‘ Cantuarie pro tuicione appellationis ab eodem episcopo
incontinenti legittime appellavit. Sed episcopus ipse, hujusmodi
appellacione non obstante, predicto Willelmo de ecclesia de Clop-
tona prefata providere presumpsit, eum per librum de eadem
investiendo ac decernendo eundem Willelmum fore inducendum
in corporalem possessionem ejusdem ecclesie et tuendum in
eadem, a quibus provisione et decreto prefatus procurator de
Burgo predictas sedes ut supra legittime appellavit, et a curia
Cantuarie predicte optinuit inhiberi Episcopo predict0‚ et dictum
Willelmum Campiun partem appellatam peremptorie citari ad κ,

